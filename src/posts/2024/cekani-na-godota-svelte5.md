---
title: Čekání na <del>Godota</del> Svelte5
perex: Je tomu už rok, co bylo představeno Svelte5 a jeho runy. Aktuálně je u release candidate 259 a pořád se zdá, že tomu není konec.
date: 2024-09-26
tags:
  - svelte
  - svelte5
  - blog
---

## Svelte Framework

Objevil jsem Svelte, když měl verzi 3 a byla to láska na první pohled. Svelte vlastně není framework. Je to kompilátor,
jehož výstupen je vanila JavaScript, takže pro spuštění stačí prostý prohlížeč. To dává slovu _rychlý_ úplně nový
rozměr.

Druhou věcí, ze které mé srdce zaplesalo, byla reaktivita. Pohodlí, které Svelte přináší vývojářům, nechává za sebou v
prachu všechny velké frameworky.

## Svelte5 v&nbsp;očekávání

Když před rokem Svelte představilo verzi 5 a s ní i runy, byl jsem nadšen. Vyžaduje to změnu uvažování nad kódem, ale runy
jsou poměrně intuitivní a osvojení je rychlé.

Někdy v prosinci 2023 byl představen první release candidate a já už se těšil, že brzy vyjde oficiálně. Další RC jsem
přestal sledovat někde po 50. verzi, protože mi to už přišlo nekonečné. Místo toho jsem konečně začal Svelte5 používat i
přes varování, že stále není stabilní.

V době psaní tohoto článku je poslední RC s číslem 259 a pořád žádné náznaky cílové rovinky.

Jako nic ve zlém, já Svelte5 fandím a jsem rád, že raději zůstávají v RC, než aby pak stejně překotně vydávali opravy.
Jen už je to na mě dlouho a k tomu některé knihovny pro Svelte prostě nechtějí podporovat Svelte5, dokud nebude finální
release.

## Aktualizace blogu

Tento blog jsem už měl připravený k vypuštění, ale neprozřetelně jsem se rozhodl počkat na Svelte5. Po roce čekání už
jsem to nechtěl dále odkládat, takže blog jsem aktualizoval. Jenže za tu dobu přišli i některé zajímavé CSS technologie jako container queries, takže i CSS potřebovalo upravit. Ale konečně je vše hotovo, takže přišlo vypuštění do online džungle.
